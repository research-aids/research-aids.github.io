{
    "Level": 2,
    "Title": "Aruba, Bonaire en Cura\u00e7ao",
    "Abstract": "In Nederlandse museumcollecties zijn veel objecten te vinden die afkomstig zijn uit de periode dat Aruba, Bonaire en Cura\u00e7ao onder Nederlands koloniaal bewind stonden. Objecten afkomstig van Aruba, Bonaire en Cura\u00e7ao zijn in Nederlandse museumcollecties vaak niet toegeschreven aan specifieke eilanden. Daarom is het van belang verschillende zoektermen te gebruiken die verwijzen naar de voormalig door Nederland gekoloniseerde eilanden in het Caribisch gebied.",
    "RelatedAides": [
        {
            "Selecteren en afbakenen": {
                "link": "niveau1/Dutch/SelectAndDelineate_20240425.yml",
                "rel_type": "see also",
                "linkFilename": "niveau1/Dutch/SelectAndDelineate_Dutch",
                "sort_order": 1
            }
        },
        {
            "Bronnen": {
                "link": "niveau1/Dutch/Sources_20240425.yml",
                "rel_type": "see also",
                "linkFilename": "niveau1/Dutch/Sources_Dutch",
                "sort_order": 2
            }
        },
        {
            "Ambtenaren": {
                "link": "niveau2/Dutch/CivilServants_20240320.yml",
                "rel_type": "see also",
                "linkFilename": "niveau2/Dutch/CivilServants_Dutch",
                "sort_order": 3
            }
        },
        {
            "Leger en marine": {
                "link": "niveau2/Dutch/MilitaryAndNavy_20240326.yml",
                "rel_type": "see also",
                "linkFilename": "niveau2/Dutch/MilitaryAndNavy_Dutch",
                "sort_order": 4
            }
        },
        {
            "Koninklijk Instituut voor Taal-, Land en Volkenkunde": {
                "link": "niveau3/Dutch/KITLV_20240704.yml",
                "rel_type": "see also",
                "linkFilename": "niveau3/Dutch/KITLV_Dutch",
                "sort_order": 5
            }
        },
        {
            "Rijksmuseum Amsterdam": {
                "link": "niveau3/Dutch/RijksmuseumAmsterdam_20241006.yml",
                "rel_type": "see also",
                "linkFilename": "niveau3/Dutch/RijksmuseumAmsterdam_Dutch",
                "sort_order": 6
            }
        },
        {
            "Wereldmuseum Amsterdam": {
                "link": "niveau3/Dutch/WMAmsterdam_20240711.yml",
                "rel_type": "see also",
                "linkFilename": "niveau3/Dutch/WMAmsterdam_Dutch",
                "sort_order": 7
            }
        },
        {
            "Wereldmuseum Leiden": {
                "link": "niveau3/Dutch/WMLeiden_20240327.yml",
                "rel_type": "see also",
                "linkFilename": "niveau3/Dutch/WMLeiden_Dutch",
                "sort_order": 8
            }
        },
        {
            "Wereldmuseum Rotterdam": {
                "link": "niveau3/Dutch/WMRotterdam_20240822.yml",
                "rel_type": "see also",
                "linkFilename": "niveau3/Dutch/WMRotterdam_Dutch",
                "sort_order": 9
            }
        }
    ],
    "Relevant data": {
        "Tags": {
            "Activity": [],
            "Type of objects": [],
            "Geographical": [
                "[Aruba](https://sws.geonames.org/3577279/)",
                "[Bonaire](https://sws.geonames.org/7609816/)",
                "[Cura\u00e7ao](https://sws.geonames.org/7626836/)"
            ]
        }
    },
    "Main-text": {
        "content": "### Beschrijving\n\nAruba, Bonaire, Cura\u00e7ao (de ABC-eilanden, vanuit koloniaal oogpunt ook de Benedenwindse eilanden genoemd) vormen drie eilandgebieden in de Caribische Zee, vlak voor de kust van Venezuela. De oorspronkelijke Caquet\u00edobevolking sprak een Arowakse taal en heeft de eilanden waarschijnlijk vanuit het Venezolaanse schiereiland Paraguan\u00e1 bevolkt. De Spaanse conquistador Alonso de Ojeda deed de eilandengroep in 1499 aan en luidde daarmee een lange periode in van Europese koloniale overheersing. In 1634 veroverde de Nederlandse [West-Indische Compagnie](http://www.wikidata.org/entity/Q617066) het eiland Cura\u00e7ao op de kleine Spaanse bezettingsmacht en bouwde het eiland, met zijn strategisch gelegen Sint-Annabaai, uit tot een steunpunt in de oorlog tussen de Republiek en Spanje. Twee jaar later werden vanuit Cura\u00e7ao ook Aruba en Bonaire bezet. Na de vrede met Spanje in 1648 groeide Willemstad \u2013 de hoofdstad van Cura\u00e7ao \u2013 uit tot vrijhaven, van waaruit veel slaafgemaakten werden verhandeld met de Spaanse kolonies in de Amerika\u2019s.\n\nDe West-Indische Compagnie ging in 1791 failliet en tijdens de Napoleontische oorlogen werd Cura\u00e7ao tot tweemaal toe bezet door Engeland. Met het [Verdrag van Londen van 1814](http://www.wikidata.org/entity/Q617263) kwamen de eilanden onder gezag van het nieuw gestichte Koninkrijk der Nederlanden, dat ze in 1828 bestuurlijk samenvoegde met Sint Eustatius en onderhorigheden en Suriname. In 1845 werd deze samenvoeging deels ongedaan gemaakt, waarna Saba, Sint Eustatius en Sint Maarten werden bestuurd vanuit Cura\u00e7ao. Deze kolonie, in 1948 omgedoopt tot [Nederlandse Antillen](http://www.wikidata.org/entity/Q25227), aanvaardde in 1954 samen met Nederland en Suriname het Statuut voor het Koninkrijk der Nederlanden, waarmee de dekolonisatie van de Nederlandse koloni\u00ebn in de Cariben voltooid heette te zijn. In 1986 werd Aruba een afzonderlijk land binnen het Koninkrijk der Nederlanden, een pad dat Cura\u00e7ao in 2010 volgde. In dat jaar werd Bonaire een  '[openbaar lichaam](http://www.wikidata.org/entity/Q3648563)' van Nederland. Deze tamelijk ingewikkelde bestuurlijke geschiedenis heeft zijn weerslag gehad op de vorming van archieven en collecties. Houd hier rekening mee bij je onderzoek.\n\nDe periode van koloniale overheersing van Nederland op de Aruba, Bonaire en Cura\u00e7ao wordt onder andere gekenmerkt door een geschiedenis van slavernij en handel in slaafgemaakten. Al ten tijde van de Spaanse overheersing werd de inheemse bevolking van Aruba, Bonaire en Cura\u00e7ao, de [Caquet\u00edo](http://www.wikidata.org/entity/Q5037181), gedwongen tewerkgesteld. Onder Nederlands gezag, vooral na de verwerving van het zogenaamde _[Asiento de Negros](http://www.wikidata.org/entity/Q21099469)_ in 1671, werden slaafgemaakten uit West-Afrika naar Willemstad verscheept en met Spaans-Amerika verhandeld of gedwongen tewerkgesteld op de eilanden. Het Nationaal Archief in Den Haag heeft een uitgebreide [zoekhulp](https://www.nationaalarchief.nl/onderzoeken/zoekhulpen/korsou-curacao-mensen-van-toen) op haar website die kan helpen bij het onderzoeken van het (slavernij)verleden op de Aruba, Bonaire en Cura\u00e7ao. Gedurende de koloniale periode werden de Caribische eilanden die onder Nederlands koloniaal gezag stonden 'Cura\u00e7ao en Onderhorigheden' genoemd, daarom lijkt veel archiefmateriaal enkel betrekking te hebben op Cura\u00e7ao, terwijl hier ook informatie over de andere voormalig door Nederland gekoloniseerde eilanden te vinden is. De zoekhulp van het Nationaal Archief in Den Haag lijkt toegespitst op Cura\u00e7ao, maar deze verwijst ook naar archieven die informatie bevatten over de andere eilanden. Ook is er een zoekhulp over [Onderofficieren en soldaten bij het leger in West-Indi\u00eb 1815-1950](https://www.nationaalarchief.nl/onderzoeken/zoekhulpen/militairen-onderofficieren-en-soldaten-bij-het-leger-in-west-indie-1815-1950) die verwijst naar relevant archiefmateriaal over op de Aruba, Bonaire en Cura\u00e7ao gestationeerde militairen en de zoekhulp [Ambtenaren in West-Indi\u00eb: Suriname en de Antillen 1815-1936](https://www.nationaalarchief.nl/onderzoeken/zoekhulpen/ambtenaren-in-west-indie-suriname-en-de-antillen-1815-1936), die informatie bevat over Nederlandse koloniale bestuursambtenaren in Suriname, op Aruba, Bonaire en Cura\u00e7ao en op Saba, Sint Eustatius en Sint Maarten.\n\nGedurende de koloniale periode zijn er veel objecten vanuit Aruba, Bonaire en Cura\u00e7ao naar Europees Nederland vervoerd, die terechtkwamen in verschillende (museale) collecties. Zoeken naar objecten afkomstig uit Aruba, Bonaire en Cura\u00e7ao kan lastig zijn; objecten kunnen zich overal bevinden. Wanneer je museumcollecties doorzoekt kan het van nut zijn verschillende zoektermen te gebruiken voor het zoeken naar objecten afkomstig van Aruba, Bonaire of Cura\u00e7ao. De ene keer is een object namelijk toegeschreven aan een specifiek eiland, de andere keer aan bijvoorbeeld de Nederlandse Antillen.\n\nHet Wereldmuseum, dat een grote collectie aan objecten uit Aruba, Bonaire en Cura\u00e7ao beheert, heeft zijn collectie uitgesplitst op herkomstgebied. De categorie 'Cara\u00efbisch gebied' bevat zo'n 4.500 objecten, maar niet alles is afkomstig van Aruba, Bonaire of Cura\u00e7ao; binnen deze selectie bevinden zich ook objecten van bijvoorbeeld Jamaica of Ha\u00efti. Zie voor meer informatie over het onderzoeken van museumcollecties de zoekhulp [Onderzoeken](https://app.colonialcollections.nl/nl/research-aids/https%3A%2F%2Fn2t%252Enet%2Fark%3A%2F27023%2Fd2741eb61e9f4b63fa0d750159b2503d). Bekijk de zoekhulp [Bronnen](https://app.colonialcollections.nl/nl/research-aids/https%3A%2F%2Fn2t%252Enet%2Fark%3A%2F27023%2F5f0031f66044adefab19b67b1344b31d) voor meer informatie en tips over het vinden van relevante bronnen voor je onderzoek.\n\n### Herkomstonderzoek\n\nHieronder vind je per eiland enkele bronnen en websites waar je meer informatie kan vinden om je onderzoek vanuit te laten starten. De [subject aids over de Cariben](https://www.bibliotheek.universiteitleiden.nl/subject-guides/caraiben) van de Universiteit Leiden bevat veel nuttige informatie met betrekking tot hun Caribische collectie en andere bronlocaties. In [deze lijst](https://www.kitlv.nl/wp-content/uploads/2014/08/caribbean_links.pdf), samengesteld door het [KITLV](https://app.colonialcollections.nl/nl/research-aids/https%3A%2F%2Fn2t%252Enet%2Fark%3A%2F27023%2F62191a1bbed9b315db786f2037417b4f), staan verschillende links naar relevante websites (niet alle links werken meer).\n\nVanuit het Consortium Koloniale Collecties wordt er op dit moment een inventarisatie verricht naar museumcollecties afkomstig van Aruba, Bonaire en Cura\u00e7ao die zich in Europees Nederlandse instellingen bevinden.\n\n**Aruba**\n\nIn samenwerking met [the Internet Archive](http://www.wikidata.org/entity/Q461) is een groot gedeelte van Aruba's cultureel erfgoed gedigitaliseerd en toegankelijk gemaakt. De collectie is zowel bereikbaar via de [website van the Internet Archive](https://archive.org/details/aruba?tab=collection) als via de [website van Coleccion Aruba](https://coleccion.aw/pages/en/home-en/). Niet alleen collecties die zich op Aruba zelf bevinden zijn in de database opgenomen, ook relevante collecties bij bijvoorbeeld het [Nationaal Archief](https://coleccion.aw/browse/?col=NL-HaNa-aruba) in Den Haag en de musea van het Nederlandse [Wereldmuseum](https://coleccion.aw/browse/?col=nmvw-caribischecollectie) zijn er in opgenomen, net als die van andere instellingen in Nederland. Ook is er een specifieke [slavernij database](https://coleccion.aw/database/en/) waarin kan worden gezocht naar (archief) collecties die betrekking hebben op slaafgemaakten op Aruba in de periode tussen 1840-1863. Anders dan slaafgemaakten in Suriname, die na de afschaffing van de slavernij in 1863 nog tien jaar onder staatstoezicht van Nederland bleven, waren slaafgemaakten op Aruba, Bonaire en Cura\u00e7ao wel gelijk vrij na 1 juli 1863. \n\nAndere relevante bronnen en websites:\n - [Archivo Nacional Aruba](https://ana.aw/)\n - [Museo Arkeologico Nacional Aruba](https://manaruba.org/)\n - De zoekhulp [K\u00f2rsou \u2013 Cura\u00e7ao](https://www.nationaalarchief.nl/onderzoeken/zoekhulpen/korsou-curacao-mensen-van-toen) van het Nationaal Archief Den Haag bevat ook voor Aruba relevante informatie.\n - In de collectie van [Delpher](https://www.delpher.nl/) zitten ook kranten, zoals de Amigoe di Cura\u00e7ao, die relevant zijn voor Aruba, Bonaire en Cura\u00e7ao.\n - Het boek '[De geschiedenis van Aruba tot 1816 : van zustereiland tot imperium in imperio](https://search.worldcat.org/title/1051752557)' van de historicus dr. J.A. Adi Martis beschrijft de pre-koloniale geschiedenis van Aruba en de periode van het koloniale bewind van de Nederlandse WIC.\n\n**Bonaire**\n\nDe [Fundashon Hist\u00f3riko Kultural Boneriano](https://fuhikubo.org/foundation.php?lc=nl) (FuHiKuBo) is een centrale stichting in het erfgoedveld van Bonaire. De in 1998 opgerichte stichting heeft als doel het documenteren, verzamelen en bewaren van alles wat met het (immaterieel) erfgoed van Bonaire te maken heeft. Daar zijn verschillende platforms uit voort gekomen, zoals [Archivo Boneiru](http://www.archivoboneiru.com/) en [Patrimonio Kultural Intangibel Boneiru](https://www.patrimoniokulturalintangibelboneiru.com/). Zoals hierboven beschreven is voor onderzoek naar erfgoed van Bonaire bij Nederlandse instellingen het van belang meerdere zoektermen te gebruiken, door bijvoorbeeld ook te zoeken op 'Cura\u00e7ao en Onderhorigheden' in plaats van alleen 'Bonaire'. Dit komt omdat de door Nederland gekoloniseerde eilanden in het Caribisch gebied in Nederland de bestuurlijke term Cura\u00e7ao en Onderhorigheden kreeg, waarin geen onderscheid werd gemaakt tussen de verschillende eilanden.\n\nAndere relevante links:\n - De zoekhulp [K\u00f2rsou \u2013 Cura\u00e7ao](https://www.nationaalarchief.nl/onderzoeken/zoekhulpen/korsou-curacao-mensen-van-toen) van het Nationaal Archief Den Haag bevat ook voor Bonaire relevante informatie.\n - Ook de zoekhulp [Koloniale geschiedenis](https://www.nationaalarchief.nl/onderzoeken/zoekhulpen/koloniale-geschiedenis) kan je doorverwijzen naar relevant archiefmateriaal voor Bonaire.\n - In de collectie van [Delpher](https://www.delpher.nl/) zitten ook kranten, zoals de Amigoe di Cura\u00e7ao, die relevant zijn voor Aruba, Bonaire en Curac\u0327ao.\n\n**Cura\u00e7ao**\n\nCura\u00e7ao heeft lang als naamgever van de door Nederland gekoloniseerde eilanden in het Caribisch gebied gefungeerd, waardoor er relatief veel archiefmateriaal beschikbaar is met betrekking tot dit eiland. De [zoekhulp K\u00f2rsou \u2013 Cura\u00e7ao](https://www.nationaalarchief.nl/onderzoeken/zoekhulpen/korsou-curacao-mensen-van-toen) van het Nationaal Archief verwijst je door naar veel relevant archiefmateriaal over de koloniale geschiedenis van Cura\u00e7ao. Verder is er een zoekhulp [Slaven- en emancipatieregisters 1839-1863](https://www.nationaalarchief.nl/onderzoeken/zoekhulpen/curacao-slaven-en-emancipatieregisters-1839-1863) en [Vrij van Slavernij (manumissies) 1722 - 1863](https://www.nationaalarchief.nl/onderzoeken/zoekhulpen/curacao-vrij-van-slavernij-manumissies-1722-1863) die relevant kunnen zijn voor onderzoek naar het slavernijverleden op Cura\u00e7ao. \n\nDe website [Cura\u00e7ao History](https://www.curacaohistory.com/) geeft een handige tijdlijn weer waarop de geschiedenis van het eiland in overzichtelijke tijdvakken is ingedeeld, wat je kan helpen bij het afbakenen van je onderzoek. Het [Nationaal Archief Cura\u00e7ao](https://www.nationaalarchief.cw/collectie) heeft een uitgebreide website met veel informatie.\n\nAndere relevante links:\n - In de collectie van [Delpher](https://www.delpher.nl/) zitten ook kranten, zoals de Amigoe di Cura\u00e7ao, die relevant zijn voor Aruba, Bonaire en Cura\u00e7ao.\n - Op de website van [Coleccion Aruba](https://coleccion.aw/pages/en/home-en/), waar een groot deel van het culturele erfgoed van Aruba digitaal beschikbaar is, bevindt zich ook voor Cura\u00e7ao relevante informatie.\n - De zoekhulp [Plantages en onroerend goed op Cura\u00e7ao 1720-1845](https://www.nationaalarchief.nl/onderzoeken/zoekhulpen/plantages-en-onroerend-goed-op-curacao-1720-1845#:~:text=Plantages%20op%20Cura%C3%A7ao&text=Op%20de%20circa%20honderd%20plantages,werd%20daarnaast%20nog%20zout%20gewonnen.) van het Nationaal Archief Den Haag.\n\n### Relevante literatuur\n\n- Den Heijer, Henk. _[Geschiedenis van de WIC: Opkomst, bloei en ondergang](https://search.worldcat.org/title/861797634)_ (Zutphen: Walburg Pers, 2013).\n- Oostindie, Gert. _[Paradise Overseas: The Dutch Caribbean; Colonialism and Its Transatlantic Legacies](https://search.worldcat.org/title/61483105)_  (Oxford: Macmillan Caribbean, 2005).\n- Oostindie, Gert, and Roitman, Jessica V. _[Dutch Atlantic Connections, 1680-1800](https://brill.com/edcollbook-oa/title/25367)_ (Leiden: Brill, 2014)    \n- Martis, A. _[De Geschiedenis van Aruba Tot 1816 : Van Zustereiland Tot Imperium in Imperio](https://search.worldcat.org/title/1051752557?oclcNum=1051752557)_ (Volendam: LM Publishers, 2018).\n- Alofs, Luc. _[Koloniale Mythen En Benedenwindse Feiten : Curac\u0327ao, Aruba En Bonaire in Inheems Atlantisch Perspectief, ca. 1499-1636](https://search.worldcat.org/title/1050133765)_ (Leiden: Sidestone Press, 2018).\n- Smeulders, Valika, ed. _[Ons Koloniale Verleden : In 50 Voorwerpen](https://search.worldcat.org/title/1452966194)_ (Amsterdam: Alfabet Uitgevers, 2023).\n- Stipriaan, Alex van, Luc Alofs, and Francio Guadeloupe, eds. _[Caribbean Cultural Heritage and the Nation : Aruba, Bonaire, and Cura\u00e7ao in a Regional Context](https://search.worldcat.org/title/1374078195)_ (Amsterdam: Leiden University Press, 2023).\n",
        "content-type": "text/markdown"
    },
    "editing_metadata": [
        {
            "date": "2024-11-25",
            "applies_to": null,
            "author": "Wiebe Reints",
            "role": "original_author",
            "editing_notes": "metadata added on 2025-06-19. from now, mayor changes to the file need to be logged here."
        },
        {
            "date": "2025-03-04",
            "applies_to": "Content",
            "author": "Wiebe Reints",
            "role": "original_author",
            "editing_notes": "Processed remarks by Dyonna Bennet (expert on Caribbean heritage)"
        },
        {
            "date": "2025-06-19",
            "applies_to": "Content",
            "author": "Maarten van der Bent",
            "role": "editor",
            "editing_notes": "Original research aid has been separated into two, ABC islands and SSS islands."
        }
    ],
    "File name": "ArubaBonaireCuracao"
}