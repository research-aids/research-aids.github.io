---
layout: default
title: Koninklijke Verzamelingen
parent: niveau3
ancestor: Review
nav_enabled: true
has_toc: true
date: 2025-12-08
nav_exclude: False
--- 


[English version](https://research-aids.github.io//review/niveau3/English/KoninklijkeVerzamelingen.html){: .btn .btn-outline target="_blank"}

[Download PDF](https://raw.githubusercontent.com/colonial-heritage/research-aids/refs/heads/main/EXPORTS/PDF/review/niveau3/Dutch/KoninklijkeVerzamelingen.pdf){: .btn .btn-outline target="_blank"}        [Download DOCX](https://raw.githubusercontent.com/colonial-heritage/research-aids/refs/heads/main/EXPORTS/DOCX/review/niveau3/Dutch/KoninklijkeVerzamelingen.docx){: .btn .btn-outline target="_blank"}


# Koninklijke Verzamelingen


## Abstract

De Koninklijke Verzamelingen, de particuliere collectie van de Nederlandse koninklijke familie, zijn een onderdeel van het Koninklijk Huisarchief. De collectie bevat een grote hoeveelheid objecten uit voormalige Nederlandse koloniën. Deze objecten kwamen vaak als gift in de verzameling terecht.

### Geschiedenis

De Koninklijke Verzamelingen bestaan uit de optelsom van voorwerpen en archieven die leden van de geslachten Nassau en Oranje-Nassau en de mensen in hun directe omgeving in de loop van eeuwen hebben verzameld. Het betreft privé-eigendommen die in meerdere stichtingen zijn ondergebracht. De Verzamelingen vormen een onderdeel van het Koninklijk Huisarchief. Dit huisarchief bestaat sinds 1898 in haar huidige vorm en werd opgericht door regentes Emma, die de familie-archieven, de bibliotheekcollectie en de andere verzamelingen van de familie Van Oranje-Nassau samenvoegde. Hiervoor liet Emma een nieuw gebouw realiseren in de buurt van Paleis Noordeinde in Den Haag.

Bij de bouw van het Koninklijk Huisarchief werd ook ruimte gemaakt voor een [familiemuseum](https://www.koninklijkeverzamelingen.nl/verhalen/het-koninklijk-huisarchief), hier is nog altijd een deel van de Koninklijke Verzamelingen te zien. De Koninklijke Verzamelingen zijn een tamelijk mobiele collectie: een groot deel van de voorwerpen is als langdurig bruikleen aan musea beschikbaar gesteld of onderdeel van de inrichting van de diverse paleizen van de koninklijke familie. Een goed voorbeeld hiervan is de [Indische Zaal](https://www.koninklijkeverzamelingen.nl/verhalen/de-indische-zaal) in paleis Noordeinde, waar verschillende objecten worden tentoongesteld afkomstig uit Indonesië. 

De objecten in de Koninklijke Verzamelingen die afkomstig zijn uit een koloniale context zijn vaak voorwerpen die cadeau zijn gedaan aan de Nederlandse koninklijke familie. Denk hierbij aan objecten die ten gunste van een kroning aan de toenmalige Nederlandse vorst zijn gegeven, of objecten die de koninklijke familie ontving tijdens staatsbezoeken. Naast een objectcollectie, bevinden er zich ook vele [foto's](https://www.koninklijkeverzamelingen.nl/collectie?collecties=fotografie) uit voormalige Nederlandse koloniën in de Koninklijke Verzamelingen.

![Het interieur van het familiemuseum in het Koninklijk Huisarchief](https://upload.wikimedia.org/wikipedia/commons/8/8e/Koninklijk_Huisarchief_2024.jpg)
_Het interieur van het familiemuseum in het Koninklijk Huisarchief, 2024_ ([Kerkhof123](https://commons.wikimedia.org/wiki/File:Koninklijk_Huisarchief_2024.jpg))

### Herkomstonderzoek

De volledige Koninklijke Verzamelingen zijn [online raadpleegbaar](https://www.koninklijkeverzamelingen.nl/collectie), hier kan je ook selecteren op herkomstplek. Ook de archieven tot 1948 van het koninklijk huis zijn openbaar toegankelijk. Alle te raadplegen archieven zijn [online](https://www.koninklijkeverzamelingen.nl/archief) te vinden. Op dit moment is van een deel van deze archieven ook de volledige inventaris online raadpleegbaar. De komende jaren zal dit aantal steeds verder toenemen. Bij het Koninklijk Huisarchief zijn van alle archieven inventarissen beschikbaar, deze kunnen tijdens een bezoek worden ingezien.


## Related Aids

 - [Ambtenaren in gekoloniseerde gebieden](niveau2/Dutch/CivilServants_20240320.yml)  
 - [Musea en collecties](niveau2/Dutch/Museum_20250113.yml)  
 - [Koninklijk Kabinet van Zeldzaamheden](niveau3/Dutch/KKZ_20240313.yml)  

## Primary sources

Archief:
  > *Koninklijk Huisarchief*
  > _Het archief van het Nederlandse koninklijke huis tot 1948 is openbaar toegankelijk. Op de website vind je een overzicht van alle raadpleegbare archieven._  

  > [https://www.koninklijkeverzamelingen.nl/archief](https://www.koninklijkeverzamelingen.nl/archief)

Collectie:
  > *Koninklijke Verzamelingen*
  > _De volledige collectie van de Koninklijke Verzamelingen is raadpleegbaar via deze website. Hier kan ook worden geselecteerd op herkomstgebied. Ook de fotografiecollectie kan via deze website worden ingezien._  

  > [https://www.koninklijkeverzamelingen.nl/collectie](https://www.koninklijkeverzamelingen.nl/collectie)

## Secondary sources

Boek:
  > *Loonstra, Marten, en B. Woelderink. Uit koninklijk bezit: honderd jaar Koninklijk Huisarchief: de verzamelingen van de Oranjes. Waanders, 1996.*
  > _Boek uit 1996 dat de geschiedenis van de Koninklijke Verzamelingen beschrijft._  

  > [https://search.worldcat.org/title/782242157](https://search.worldcat.org/title/782242157)



---
## Relevant Data 
TO BE FILLED

_last edited by UNKNOWN as UNKNOWN on 2025-12-04

(notes: This event was automatically created because the YAML file's edit history was empty.)_
        SOMETHING STUPID