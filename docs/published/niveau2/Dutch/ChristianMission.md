---
layout: default
title: Zendelingen en missionarissen in gekoloniseerde gebieden
parent: niveau2
ancestor: Published
nav_enabled: true
has_toc: true
date: 2026-01-22
nav_exclude: False
--- 



# Zendelingen en missionarissen in gekoloniseerde gebieden

[English version](https://research-aids.github.io//published/niveau2/English/ChristianMission.html){: .btn .btn-outline .flex-justify-between}

[Download PDF](https://raw.githubusercontent.com/colonial-heritage/research-aids/refs/heads/main/EXPORTS/PDF/published/niveau2/Dutch/ChristianMission.pdf){: .btn .btn-outline .flex-justify-between}        [Download DOCX](https://raw.githubusercontent.com/colonial-heritage/research-aids/refs/heads/main/EXPORTS/DOCX/published/niveau2/Dutch/ChristianMission.docx){: .btn .btn-outline .flex-justify-between}



## Abstract

Protestantse zendelingen en katholieke missionarissen droegen veelvuldig bij aan het verzamelen van objecten gedurende het koloniale tijdperk. Verschillende genootschappen onderhielden hun eigen collecties ten behoeve van het opleiden van nieuwe missionarissen. Deze collecties zijn later veelvuldig aan musea gedoneerd.

### Beschrijving

In veel gekoloniseerde gebieden waren katholieke missionarissen en protestantse zendelingen actief die nauw met de koloniale autoriteiten samenwerkten. Dikwijls waren het de eerste Europeanen die zich permanent in een regio vestigden. Nederlandse zendelingen en missionarissen werkten in verschillende Nederlandse koloniën, in het bijzonder Suriname en Nederlands-Indië. Ook waren ze actief in gebieden die niet door Nederland gekoloniseerd waren, zoals China, de Verenigde Staten, Congo en elders. Andersom waren niet-Nederlandse zendelingen en missionarissen binnen Nederlandse koloniën actief. Zending- en missieorganisaties bakenden onderling af in welke regio's ze hun werk verrichtten. 

Regelmatig brachten zendingswerkers voorwerpen mee uit de gebieden waar zij werkzaam waren, soms op verzoek van de organisaties die hen uitzonden. De voorwerpen werden in Nederland getoond in het kader van voorlichting over het werk van de organisatie of met als doel om geld in te zamelen. Wanneer de organisaties de voorwerpen afstootten kwamen ze dikwijls in andere collecties terecht, bijvoorbeeld in volkenkundige musea of via de kunsthandel in particuliere collecties. De collectie van het voormalige [Volkenkundig Museum 'Gerardus van der Leeuw'](https://app.colonialcollections.nl/nl/research-aids/https%3A%2F%2Fn2t%252Enet%2Fark%3A%2F27023%2Fd40d1b8cb736d6f4e8b697af45a628ee) bestaat voor een groot deel uit objecten die door zendelingen en missionarissen naar Nederland waren gestuurd.

De voorwerpen die de zendingswerkers meebrachten uit de koloniën werden geregeld opgesteld in gebouwen van de organisaties waar zij werkzaam waren. Enkele organisaties richtten eigen musea in. Een voorbeeld hiervan is het [Missiemuseum in Steyl](https://app.colonialcollections.nl/nl/research-aids/https%3A%2F%2Fn2t%252Enet%2Fark%3A%2F27023%2Fd2c658fef273decf748b392ab053f046) (opgericht in 1931). De collectie Afrikaanse voorwerpen van de [Congregatie van de Heilige Geest](https://www.wikidata.org/entity/Q687562) was tot en met november 2024 te zien in het [Wereldmuseum Berg en Dal](https://app.colonialcollections.nl/nl/research-aids/https%3A%2F%2Fn2t%252Enet%2Fark%3A%2F27023%2Fcfc0236d7431ffa9fb0a9fca5dbdb0b9) (voorheen het Afrika Museum, opgericht in 1954). Voorwerpen verzameld door het [Nederlandsch Zendeling Genootschap](https://app.colonialcollections.nl/nl/research-aids/https%3A%2F%2Fn2t%252Enet%2Fark%3A%2F27023%2F80c4bc09efa572590b63bac57a86999c), dat actief was op de Indonesische eilanden Java en Sulawesi, zijn vooral te vinden in de collectie van het [Wereldmuseum Rotterdam](https://app.colonialcollections.nl/nl/research-aids/https%3A%2F%2Fn2t%252Enet%2Fark%3A%2F27023%2Fe2859af90871cee23d48d1467336b191), maar ook bij andere musea.

### Herkomstonderzoek

Informatie over individuele zendingswerkers is vaak te vinden in literatuur over en archieven van de organisaties waarvoor zij werkten. Een eerste stap bestaat uit het vaststellen om welke organisatie het gaat. In de portal van het [Repertorium van Nederlandse zending- en missiearchieven 1800-1960](https://resources.huygens.knaw.nl/repertoriumzendingmissie) zijn namenlijsten van zendingswerkers te vinden (onder het kopje Bijlagen) en zoekinformatie per organisatie. Van daaruit kan doorgezocht worden in de betreffende archieven. Sommige zendingsorganisaties waren internationaal vertakt, in dergelijke gevallen kan relevante informatie zich ook in andere Europese landen bevinden. Voor Duitsland is deze informatie te vinden via de portals [Proveana](https://www.proveana.de/en/start) en [Archivführer zur deutschen Kolonialgeschichte](https://archivfuehrer-kolonialzeit.de).

Zendingswerkers werkten soms in specifieke functies, zoals arts, verpleegkundige of onderwijzer, en worden onder die functies omschreven in de bronnen. Zij zijn dan als zendingswerker te herkennen door te kijken naar de organisatie waarvoor zij werkten.

Archieven van zending- en missieorganisaties zijn verspreid. Omvangrijke archiefcollecties bevinden zich in het [Utrechts Archief](https://hetutrechtsarchief.nl/), [Archief- en Documentatiecentrum van de Gereformeerde Kerken in Nederland](https://adckampen.nl/), [HDC Protestants Erfgoed](https://vu.nl/nl/over-de-vu/diensten/universiteitsbibliotheek/meer-over/collectie-hdc-protestants-erfgoed) bij de Vrije Universiteit, [Katholiek Documentatie Centrum](https://www.ru.nl/kdc/), en het [Erfgoedcentrum Nederlands Kloosterleven](https://erfgoedkloosterleven.nl/). Ook in de landen waar de zending en missie actief waren, zijn veelal nog archieven te vinden, vaak zijn deze in bezit van de organisaties zelf.


## Related Aids

 - [Selecteren en afbakenen](niveau1/Dutch/SelecterenEnAfbakenen.yml)  
 - [De handel in objecten uit een koloniale context](published/niveau2/Dutch/Trade.yml)  
 - [Wetenschappelijk onderzoek in gekoloniseerde gebieden](niveau2/Dutch/Science.yml)  
 - [Indonesië](niveau2/Dutch/Indonesia.yml)  
 - [Natuurhistorisch en Volkenkundig Museum Oudenbosch](niveau3/Dutch/MOudenbosch.yml)  
 - [Nederlands Volkenkundig Missiemuseum](niveau3/Dutch/MissiemuseumTilburg.yml)  
 - [Nijmeegs Volkenkundig Museum](niveau3/Dutch/NijmeegsVolkMus.yml)  
 - [Nederlandsch Zendeling Genootschap](niveau3/Dutch/NZG.yml)  
 - [Missiemuseum Steyl](niveau3/Dutch/MissiemuseumSteyl.yml)  
 - [Volkenkundig Museum 'Gerardus van der Leeuw'](published/niveau3/Dutch/GerardusLeeuw.yml)  
 - [Wereldmuseum Berg en Dal](niveau3/Dutch/WMBergEnDal.yml)  

## Primary sources

Kaart:
  > *Zendingstereinen Indonesië*
  > _De zendingskaart in het Repertorium van Nederlandse zending- en missiearchieven 1800-1960 geeft een overzicht van welke protestantse organisaties actief waren in voormalig Nederlands-Indië._  

  > [https://resources.huygens.knaw.nl/media/missiezending/afb/zendingsterreinenindonesie.jpg](https://resources.huygens.knaw.nl/media/missiezending/afb/zendingsterreinenindonesie.jpg)

Webportal:
  > *Repertorium van Nederlandse zending- en missiearchieven 1800-1960*
  > _Het Repertorium van Nederlandse zending- en missiearchieven 1800-1960 is een portal met beschrijvingen van zending- en missieorganisaties, literatuurverwijzingen en informatie over archiefbronnen._  

  > [https://resources.huygens.knaw.nl/repertoriumzendingmissie](https://resources.huygens.knaw.nl/repertoriumzendingmissie)

## Secondary sources

Artikel:
  > *Corbey, Raymond, en Karel Weener. ‘Collecting while converting: Missionaries and ethnographics’. Journal of Art Historiography 12, no. June (2015).*
  > _Overzichtsartikel uit 2015 over het verzamelen van etnografische voorwerpen door missionarissen._  

  > [https://research.tilburguniversity.edu/files/7806097/Corbey_Weener_2015.pdf](https://research.tilburguniversity.edu/files/7806097/Corbey_Weener_2015.pdf)

Artikel:
  > *Hård, Mikael, en Mai Lin Tjoa-Bonatz. ‘Trading Zones in a Colony: Transcultural Techniques at Missionary Stations in the Dutch East Indies, 1860 – 1940’. Social Studies of Science 50, nr. 6 (december 2020): 932-55.*
  > _Artikel uit 2020 dat kijkt naar Duitse missionarissen in Nederlands-Indië en hoe hun verblijfplaatsen functioneerden als 'trading zones', waar culturele uitwisseling plaatsvond._  

  > [https://dx.doi.org/10.1177/0306312720925913](https://dx.doi.org/10.1177/0306312720925913)

Boek:
  > *Leyten, H. M. From Idol to Art: African 'objects-with-Power' : A Challenge for Missionaries, Anthropologists and Museum Curators. African Studies Collection 59. Leiden: African Studies Centre, 2015.*
  > _Dissertatie uit 2015 van Harrie Leyten, die tussen 1961 en 1971 zelf missionaris was in Ghana en later conservator van de Afrikaanse collectie bij het Tropenmuseum in Amsterdam. De dissertatie is een reflectie op de lange carrière van Leyten._  

  > [https://research.tilburguniversity.edu/files/5749831/Leijten_From_idol_15_04_2015.pdf](https://research.tilburguniversity.edu/files/5749831/Leijten_From_idol_15_04_2015.pdf)

Artikel:
  > *Leyten, Harrie. ‘Shared Cultural Heritage Missionary Collections in the Netherlands’. Material Religion 8, nr. 1 (maart 2012): 103-4.*
  > _Artikel van Harrie Leyten over de collecties in Nederland die verzameld zijn door missionarissen._  

  > [https://doi.org/10.2752/175183412X13286288798051](https://doi.org/10.2752/175183412X13286288798051)

Boekhoofdstuk:
  > *Tjoa-Bonatz, Mai Lin. ‘Idols and Art: Missionary Attitudes toward Indigenous Worship and the Material Culture on Nias, Indonesia, 1904–1920’. In Casting Faiths, 105-28. London: Palgrave Macmillan UK, 2009.*
  > _Hoofdstuk in het boek In Casting Faiths van Mai Lin Tjoa-Bonatz over de invloed van missionarissen op de kerstening van het volk van Nias._  

  > [https://doi.org/10.1057/9780230235458_5](https://doi.org/10.1057/9780230235458_5)

Boekhoofdstuk:
  > *Wingfield, Chris. ‘Missionary Museums’. In Religion in Museums, 231-38. Bloomsbury Publishing Plc, 2017.*
  > _Hoofdstuk in het boek Religion in Museums van Chris Wingfield over missie musea._  

  > [https://doi.org/10.5040/9781474255554.ch-026](https://doi.org/10.5040/9781474255554.ch-026)



---
## Relevant Data 
TO BE FILLED

_first edited by Wiebe Reints as original_author on 2024-03-26_  
_last edited by Wiebe Reints as original_author on 2025-12-15_
        