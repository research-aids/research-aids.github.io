
# Nijmeegs Volkenkundig Museum


## Abstract

Het Nijmeegs Volkenkundig Museum is een voormalig museum dat in 1979 werd opgericht als onderdeel van de Katholieke Universiteit Nijmegen (tegenwoordig de Radboud Universiteit). Het museum beheerde een ruime collectie, waarvan een groot bestond uit bruiklenen. Na de sluiting van het museum in 2005 is een deel van de collectie teruggegeven aan de bruikleengevers, andere delen zijn elders ondergebracht of verkocht.

### Geschiedenis van het museum

Het Nijmeegs Volkenkundig Museum is een voormalig volkenkundig museum dat onderdeel was van de Radboud Universiteit in Nijmegen (voorheen de Katholieke Universiteit Nijmegen). Het museum werd in 1979 vanuit de vakgroep antropologie opgericht. Er werden tentoonstellingen gehouden voor het algemene publiek, maar de collectie werd ook gebruikt ter ondersteuning van het onderwijs. De collectie bestond uit zo'n 11.000 voorwerpen, waarvan een groot deel bestond uit bruiklenen. Zo beheerde het museum de collecties van verschillende congregaties en ook de zogenaamde 'Beijenscollectie' die voormalig KNIL-soldaat [Jean Bijens](https://nl.wikipedia.org/wiki/Jean_Beijens) in 1912 aan de gemeente Nijmegen had geschonken.

In 2005 werd besloten tot sluiting van het Nijmeegs Volkenkundig Museum. Een groot deel van de collectie bleef nadien toegankelijk in het depot van de Radboud Universiteit. De Beijenscollectie werd in 2010 overgedragen aan [Museum Bronbeek](https://app.colonialcollections.nl/nl/research-guide/https%3A%2F%2Fn2t%252Enet%2Fark%3A%2F27023%2F3443ee68039071c8125b16cf2f813f6f). De objectcollectie van de Paters Capucijnen zijn in 2011 in langdurige bruikleen gegeven aan de [Universiteit Gent](https://www.gum.gent/nl/deelcollectie-etnografie). In 2018 werd het depot gesloten en de [restanten verkocht](https://www.voxweb.nl/nieuws/te-koop-ethiopische-christenen-en-andere-museumrestjes).

### Herkomstonderzoek

Het archief van het Nijmeegs Volkenkundig Museum wordt beheerd door de Radboud Universiteit in Nijmegen en bevat relatief weinig materiaal. Met name inventarisnummer 'Cb05572/56' is relevant, dit bevat naast verschillende tentoonstellingscatalogi een handgeschreven inventaris van de museumcollectie. Inventarisnummer 'cb05572/57' bevat fotografisch materiaal met betrekking tot de verschillende tentoonstellingen die in het Nijmeegs Volkenkundig Museum zijn gehouden.

Het archief van de Radboud Universiteit is niet openbaar, maar wel toegankelijk door een gemotiveerd verzoek in te dienen bij de archivaris [Marianne Waldekker](mailto:marianne.waldekker@ru.nl).

De Beijenscollectie die in 2010 werd overgedragen aan Museum Bronbeek in Arnhem is raadpleegbaar via de [collectie-website van het museum](https://museumbronbeek.nl/#1d411b24-7856-4453-af86-9b33c9c40fa7). Meer informatie over de etnografische collectie van de Univeristeit Gent, vind je op de website van het [Gents Universiteitsmuseum](https://www.gum.gent/nl/deelcollectie-etnografie).


## Related Aids

 - [Musea en efgoedbeherende instellingen](niveau2/Dutch/Museum_20250113.yml)  
 - [Zendelingen en missionarissen in gekoloniseerde gebieden](niveau2/Dutch/ChristianMission_20240326.yml)  
 - [Wetenschap](niveau2/Dutch/Science_20240814.yml)  
 - [Missiemuseum Steyl](published/niveau3/Dutch/MissiemuseumSteyl_20241021.yml)  
 - [Natuurhistorisch en Volkenkundig Museum Oudenbosch](niveau3/Dutch/MOudenbosch_20250603.yml)  
 - [Nederlandsch Zendeling Genootschap](niveau3/Dutch/NZG_20240314.yml)  
 - [Wereldmuseum Berg en Dal](niveau3/Dutch/WMBergEnDal_20241001.yml)  

THIS RA HAS NO SOURCES

---
## Relevant Data 
TO BE FILLED

_last edited by UNKNOWN as UNKNOWN on 2025-10-27

(notes: This event was automatically created because the YAML file's edit history was empty.)_
        