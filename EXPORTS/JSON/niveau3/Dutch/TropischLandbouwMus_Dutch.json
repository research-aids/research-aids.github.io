{
    "Level": 3,
    "Title": "Tropisch Landbouwmuseum",
    "Abstract": "Het Tropisch Landbouwmuseum in Deventer is een voormalig museum dat was verbonden aan de Rijks Hogere Landbouwschool aldaar. De collectie richtte zich op objecten die betrekking hadden op de landbouw in door Nederland gekoloniseerde gebieden. In 1968 sloot het museum zijn deuren, waarna de collectie werd overgedragen aan het Volkenkundige Museum 'Gerardus van der Leeuw' in Groningen.",
    "RelatedAides": [
        {
            "Musea en collecties": {
                "link": "niveau2/Dutch/Museum.yml",
                "rel_type": "see also",
                "linkFilename": "niveau2/Dutch/Museum_Dutch",
                "sort_order": 1
            }
        },
        {
            "Wetenschappelijk onderzoek in gekoloniseerde gebieden": {
                "link": "niveau2/Dutch/Science.yml",
                "rel_type": "see also",
                "linkFilename": "niveau2/Dutch/Science_Dutch",
                "sort_order": 2
            }
        },
        {
            "Volkenkundig Museum 'Gerardus van der Leeuw'": {
                "link": "niveau3/Dutch/GerardusLeeuw.yml",
                "rel_type": "see also",
                "linkFilename": "niveau3/Dutch/GerardusLeeuw_Dutch",
                "sort_order": 3
            }
        },
        {
            "Wageningen University & Research": {
                "link": "niveau3/Dutch/WageningenUniversity.yml",
                "rel_type": "see also",
                "linkFilename": "niveau3/Dutch/WageningenUniversity_Dutch",
                "sort_order": 4
            }
        }
    ],
    "Relevant data": {
        "Identifiers": [
            "http://www.wikidata.org/entity/Q2681184"
        ],
        "Name variations": [
            "Koloniaal Landbouwmuseum",
            "Indisch Landbouwmuseum"
        ],
        "Tags": {
            "Activity": [
                "[Etnografisch museum](http://vocab.getty.edu/aat/300451067)"
            ],
            "Type of objects": [
                "[Etnografica](http://vocab.getty.edu/page/aat/300234108)"
            ],
            "Geographical": [
                "[Argentini\u00eb](https://sws.geonames.org/3865483/)",
                "[Colombia](https://sws.geonames.org/3686110/)",
                "[Ghana](https://sws.geonames.org/2300660/)",
                "[Indonesi\u00eb](https://sws.geonames.org/1643084/)",
                "[Liberia](https://sws.geonames.org/2275384/)",
                "[Suriname](https://sws.geonames.org/3382998/)"
            ]
        },
        "Period of activity": {
            "Year of start": "1915",
            "Year of end": "1968"
        },
        "Collections": {
            "General remarks": {
                "content": "\"De collectie van het Tropisch Landbouwmuseum in Deventer is in 1972 overgedragen aan het Volkenkundig Museum 'Gerardus van der Leeuw' in Groningen.\"\n",
                "content-type": "text/markdown"
            },
            "Within the Data Hub": "Here a link to the relevant objects within the Data Hub can be provided."
        }
    },
    "Main-text": {
        "content": "### Geschiedenis van het museum\n\nIn het begin van de twintigste eeuw ontstond er in Nederland de behoefte aan een landbouwschool die zich specifiek toespitste op het onderwijzen van 'koloniale landbouw', dat wil zeggen het verbouwen van planten en gewassen in door Nederland gekoloniseerde regio's. De keuze voor deze op te richten Middelbare Koloniale Landbouw School viel uiteindelijk op de Overijsselse stad Deventer. Tegelijkertijd ontstond het idee om in de zomer voor de opening van de landbouwschool een koloniale landbouwtentoonstelling te houden om daarmee een collectie op te bouwen die ten dienste kon staan van het onderwijs. Een speciaal opgericht comit\u00e9 schreef de verschillende gouverneurs van de Nederlandse koloni\u00ebn aan met de vraag bij te dragen aan de tentoonstelling. Daarnaast schonken ook particulieren objecten aan de landbouwschool. De objecten die in juli 1912 tijdens deze Koloniale Landbouwtentoonstelling werden getoond hadden een specifieke betrekking op de landbouw en daaraan gerelateerde activiteiten. De verzamelde voorwerpen werden ingedeeld in veertien categorie\u00ebn, die zijn terug te vinden in het boek _[De collectie Deventer](https://www.rug.nl/museum/collections/ethnological/colonial-agricultural-museum-deventer)_.\n\nVolgend op de landbouwtentoonstelling werd in 1913 de Vereniging 'Koloniaal Landbouwmuseum' opgericht, die begon met het inzamelen van financi\u00eble middelen om de bouw van het gewenste museum te bekostigen. De bouw ging in de loop van 1914 van start en op 27 mei 1915 opende het Koloniaal Landbouwmuseum zijn deuren aan de Brinkgrevestraat. De West-Indische afdeling van het Koloniaal Museum in Haarlem (een voorganger van het [Wereldmuseum Amsterdam](https://app.colonialcollections.nl/nl/research-aids/https%3A%2F%2Fn2t%252Enet%2Fark%3A%2F27023%2Fba9397040f2cf7f618e2180fb6c90208)) diende als inspiratiebron voor de museumzaal van het Koloniaal Landbouwmuseum. Op de begane grond werden grotere voorwerpen tentoongesteld, zoals een replica van een van de vier middenpoorten van de Borobudur op Java. De etnografische collectie was te zien op de galerij rondom de museumzaal. Het verzamelbeleid van het Koloniaal Landbouwmuseum richtte zich volledig op objecten die iets te maken hadden met de landbouw: objecten werden alleen in de collectie opgenomen als ze een directe band hadden met de landbouw of onmisbaar waren om een beeld te geven van de omgeving waarin deze werd beoefend.\n\nNa de Tweede Wereldoorlog werd al snel besloten de naam van het museum te veranderen naar Indisch Landbouwmuseum. Toen Indonesi\u00eb in 1949 officieel onafhankelijkheid verwierf besloot men de naam aan te passen naar Tropisch Landbouwmuseum Deventer. Hiermee ging het museum een gelijksoortige naamsontwikkeling door als het Wereldmuseum Amsterdam in de jaren na de Tweede Wereldoorlog. In deze periode kwam het Tropisch Landbouwmuseum in financi\u00eble moeilijkheden. Er werd kortstondig gekeken of het museum, net als het [Volkenkundig Museum Justinus van Nassau](https://app.colonialcollections.nl/nl/research-aids/https%3A%2F%2Fn2t%252Enet%2Fark%3A%2F27023%2F96bbbf3d16181dcb47d3b6d6a5134899), onderdeel kon gaan uitmaken van het toenmalige [Rijksmuseum voor Volkenkunde](https://app.colonialcollections.nl/nl/research-aids/https%3A%2F%2Fn2t%252Enet%2Fark%3A%2F27023%2F77c1a0cf982b33b9e88073c4a704049b) in Leiden. Van een overname is het echter nooit gekomen. Toen de museumdirecteur en de conci\u00ebrge, de enige twee medewerkers van het museum, per 1 januari 1968 hun functie neerlegden, betekende dat ook het einde van het Tropisch Landbouwmuseum in Deventer. \n\nIn 1972 besloot de gemeente Deventer de collectie van het voormalige Tropische Landbouwmuseum te doneren aan het [Volkenkundig Museum 'Gerardus van der Leeuw'](https://app.colonialcollections.nl/nl/research-aids/https%3A%2F%2Fn2t%252Enet%2Fark%3A%2F27023%2Fd40d1b8cb736d6f4e8b697af45a628ee). Dit museum sloot in 2003 haar deuren, maar het Universiteitsmuseum van de Rijksuniversiteit Groningen beheert nog altijd de collectie uit Deventer.\n\n![Prentbriefkaart uit ca. 1915 met daarop het gebouw van het Tropisch Landbouwmuseum in Deventer](https://openatlantis.mijnstadmijndorp.nl/HttpHandler/icoon.ico?icoon=502414248)\n_Het gebouw van het Tropisch Landbouwmuseum in Deventer, ca. 1915_ ([Collectie Overijssel](https://proxy.archieven.nl/thumb/45/12905404185651C4E0504C91A4062E7A))\n\n### Herkomstonderzoek\n\nBij Collectie Overijssel (het provinciale archief van Overijssel, waar ook het stadsarchief van Deventer wordt beheerd) is binnen verschillende archieven relevant materiaal te vinden met betrekking tot het Tropisch Landbouwmuseum. In het archief van het Deventer gemeentebestuur (1950-1993) is materiaal te vinden over de [herbestemming van de collectie](https://proxy.archieven.nl/20/84381A13E53D42B5A277F2B7F07316BA), de [museumbibliotheek](https://proxy.archieven.nl/20/72731108F93D4D6DA59E653040FCD6CB), [notulen](https://proxy.archieven.nl/20/01D85CD71979494D8BBFB372C3D0FC88) en [jaarverslagen](https://proxy.archieven.nl/20/01D85CD71979494D8BBFB372C3D0FC88). Ook het archief van de vereniging die het museum beheerde wordt bij Collectie Overijssel bewaard. Hierin is onder andere een catalogus van de Landbouwtentoonstelling uit 1912 te vinden (deze is ook beschikbaar via de [bibliotheek van de Universiteit Leiden](http://hdl.handle.net/1887.1/item:3761833)) en ook materiaal over de verdere opbouw van de museumcollectie. Ten slotte is er nog het [archief van de Middelbare Koloniale Landbouwschool](https://proxy.archieven.nl/20/85648BDC0AD441BF93308E8D802BFEAA) waarin zich ook relevant materiaal over het Tropisch Landbouwmuseum bevind.\n\nSpecifieke documentatie over de objecten uit het voormalige Tropische Landbouwmuseum is onderdeel van de collectie die in Groningen wordt beheerd. Zie voor meer informatie over het voormalige [Volkenkundig Museum 'Gerardus van der Leeuw'](https://app.colonialcollections.nl/nl/research-aids/https%3A%2F%2Fn2t%252Enet%2Fark%3A%2F27023%2Fd40d1b8cb736d6f4e8b697af45a628ee) de desbetreffende zoekhulp. \n",
        "content-type": "text/markdown"
    },
    "Sources": {
        "Primary sources": [
            {
                "Type of source": "Archief",
                "Name": "NL-DvCO, 1441 Gemeentebestuur van Deventer III (1951-1993)",
                "Link": [
                    {
                        "URL": "https://proxy.archieven.nl/20/1F772453BFEC46B1803F2739D2D1484A"
                    }
                ],
                "Description and remarks": "Onder toegang 1.852.13 'Musea' is verschillend relevant archiefmateriaal over het voormalig Tropisch Landbouwmuseum te vinden."
            },
            {
                "Type of source": "Archief",
                "Name": "NL-DvCO, 0985 Vereniging museum voor Tropische Landbouw",
                "Link": [
                    {
                        "URL": "https://proxy.archieven.nl/20/CE2591A0210B49ABAD70CD97AC12058A"
                    }
                ],
                "Description and remarks": "Archief van de vereniging die het voormalig Tropisch Landbouwmuseum beheerde. Het archief bevat onder andere verschillende catalogi van de museumcollectie."
            },
            {
                "Type of source": "Archief",
                "Name": "NL-DvCO, 0504 Middelbare Koloniale Landbouwschool, later Rijks Hogere Landbouwschool te Deventer",
                "Link": [
                    {
                        "URL": "https://proxy.archieven.nl/20/85648BDC0AD441BF93308E8D802BFEAA"
                    }
                ],
                "Description and remarks": "Archief van de voormalige Middelbare Koloniale Landbouwschool in Deventer. De collectie van het Tropisch Landbouwmuseum werd gebruikt ter ondersteuning van het onderwijs aan de Koloniale Landbouwschool."
            }
        ],
        "Secondary sources": [
            {
                "Type of source": "Boek",
                "Name": "Arnoldus, G. De collectie Deventer. Volkenkundig Museum \u2018Gerardus van der Leeuw\u2019, Universiteit van Groningen, 2003.",
                "Link": [
                    {
                        "URL": "https://www.rug.nl/society-business/university-museum/collections/ethnological/pdf/tdcatalogus.pdf"
                    },
                    {
                        "ISBN": "9789080083295"
                    },
                    {
                        "OCLC": "66725336"
                    }
                ],
                "Description and remarks": "Boek en catalogus uit 2003 die uitgebreide achtergrond informatie geeft over het voormalige museum van de Tropische Landbouwschool in Deventer. Tevens biedt het een overzicht van de collectie van dit museum die in 1972 aan het Volkenkundig Museum 'Gerardus van der Leeuw' werd geschonken."
            },
            {
                "Type of source": "Boek",
                "Name": "Zeijlstra, H. H. Het Koloniaal Landbouw-museum te Deventer. De Bussy, 1915.",
                "Link": [
                    {
                        "URL": "https://resolver.kb.nl/resolve?urn=MMKB02:100003305"
                    }
                ],
                "Description and remarks": "Boek dat een overgetypte versie is van een artikel in het tijdschrift Eigen Haard. Het artikel beschrijft het ontstaan van het Tropisch Landbouwmuseum en geeft een overzicht van de collectie en wat er in het museum te zien is."
            },
            {
                "Type of source": "Catalogus",
                "Name": "Catalogus der koloniale landbouwtentoonstelling, Deventer 1912",
                "Link": [
                    {
                        "URL": "http://hdl.handle.net/1887.1/item:3761833"
                    }
                ],
                "Description and remarks": "Catalogus van de landbouwtentoonstelling die in 1912 werd gehouden en waarvan de collectie als basis diende voor het latere Tropische Landbouwmuseum."
            }
        ]
    },
    "copyright_metadata": {
        "copyright_holder": "NIOD-KNAW",
        "date": "2026-01-15",
        "license": "https://creativecommons.org/licenses/by-sa/4.0/deed.en"
    },
    "editing_metadata": [
        {
            "date": "2025-07-29",
            "applies_to": null,
            "author": "Wiebe Reints",
            "role": "original_author",
            "editing_notes": null
        },
        {
            "date": "2025-09-16",
            "applies_to": "Main-text",
            "author": "Maarten van der Bent",
            "role": "reviewer",
            "editing_notes": "Maarten's comments were processed by Wiebe Reints."
        },
        {
            "date": "2026-01-06",
            "applies_to": null,
            "author": "Wiebe Reints",
            "role": "original_author",
            "editing_notes": "Final check of the research aid. Text is up to date and all the links are functioning."
        }
    ],
    "File name": "TropischLandbouwMus"
}